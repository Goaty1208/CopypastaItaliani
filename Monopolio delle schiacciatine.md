Salve a tutti. Oggi, andando alle macchinette della scuola per acquistare la merenda, mi sono accorto che erano state aggiunte dopo molto tempo le schiacciatine al rosmarino, molto ambite in questo istituto perché, a differenza delle controparti alle olive e al pomodoro, sono 3 schiacciatine per 30 centesimi invece di 2 per 30 centesimi. Mi è subito venuto in mente di acquistarne più pacchetti per i prossimi giorni, ma alla fine la cosa è sfuggita di mano e ho comprato tutti i pacchetti disponibili da 2 macchinette diverse...

Ad un certo punto, mentre mi avviavo in classe, un mio compagno si avvicina e mi propone 50 centesimi per un pacchetto, offerta che ho subito accettato. Le cose sono nuovamente sfuggite di mano quando altre persone se ne sono accorte e alla fine ho rivenduto tutte le schiacciatine (tranne un pacchetto per me) con un incasso pari a ~250% della spesa originale. Secondo voi sarebbe corretto ripetere l'impresa nei prossimi giorni? Si tratta di semplice spirito imprenditoriale o di un qualche reato?